# Projektai

## Lietuvių literatūros grafas

„Grafas“ yra matematinis terminas, apibūdinantis abstrakčią duomenų struktūrą, kurią sudaro objektai, kurių  kai kurios poros sujungtos jugtimis. 

<img src="https://github.com/Skaitmenine-Humanistika/skaitmenine-humanistika.github.io/raw/main/GraphExample.jpeg" width=250></img>
`Grafo` pavyzdys

Kitaip tariant, „grafas“ tai tinklas, susidarantis iš objektų ir jungčių. 
Objektai gali būti patys įvairiausi – knygos, eilėraščiai, autoriai. Jungtys taipogi gali atitikti įvairius objektų tarpusavio ryšius: „Autorius A parašė kūrinį B“; „Kūrinys B buvo išspausdintas Mieste C“ ir panašiai. 
Turint taip sutvarkytus ir struktūruotus duomenis, galima grafui užduoti pačius įvairiausius klausimus (pvz.: „Noriu pamatyti visus kūrinius, kuriuos parašė lietuvių autoriai, gimę už Lietuvos ribų, kurie buvo išspausdinti Lietuvoje tarp 1920 ir 1930 metų.“).
„Grafai“ kaip duomenų struktūra padeda palengvinti kompleksiškų duomenų valdymą, pagerina jų surandamumą bei supaprastina paieškos procesą. 

„Lietuvių literatūros grafo“ projektas siekia surinkti viešo naudojimo (*angl. public domain*) lietuvių literatūros kūrinius ir susisteminti juos grafo duomenų bazės formate. 
